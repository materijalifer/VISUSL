IVANA BRLIĆ MAŽURANIĆ:
ŠUMA STRIBOROVA


Bilješke o piscu:
Ivana Brlić-Mažuranić, često nazivana „hrvatskim Andersenom” rođena je 1874. godine u Ogulinu, gdje je i živjela do svoje šeste godine. Poslije toga živi u Zagrebu i pohađa privatnu školu, posvećujući osobitu brigu izučavanju jezika, te je u najmlađim godinama govorila i pisala francuski, a kasnije je još naučila njemački, ruski i engleski jezik. Objavila je sljedeća djela: "Valjani i nezadovoljni", "Škola i praznici", "Slike", "Čudnovate zgode šegrta Hlapića", "Priče iz davnine", "Knjiga omladini", i još neka poučna djela. "Priče iz davnine" doživjele su niz izdanja u zemlji i prevedene su na desetak europskih jezika: engleski, švedski, češki, danski, ruski, slovački, njemački, francuski, talijanski i ukrajinski. Neki strani književnici povezivali su "Priče iz davnine" s narodnim pričama, ali poznato je da se radi o originalnom djelu koje sa narodnim pričama povezuju samo likovi i mjesta iz hrvatske mitologije. Ivana Brlić Mažuranić je dvaput predložena za Nobelovu nagradu za književnost. Umrla je u Zagrebu 21. 09. 1938. godine.

Mjesto radnje:
Šuma Striborova, selo

Vrijeme radnje:
Davno

Tema:
Bezuvjetna ljubav majke prema sinu

Osnovna misao:
Dobro pobjeđuje zlo

Likovi:
Majka, sin, snaha, Malik Tintilinić, Domaći, Stribor i djevojka

Sažetak:
Neki je momak ulazi u začaranu šumu Striborovu. Čarolija će trajati sve dok u nju ne dođe netko kome je draža njegova nesreća od sve sreće ovoga svijeta. Momak je naivan i dobar te ga u šumi zavodi zmija - zapravo preobražena djevojka, ukleta radi grijeha i zlobe, kojoj je to prilika da se oslobodi kletve ako se netko njome oženi. Zmija se pretvara u lijepu djevojku, koju momak vodi kući i ženi se njome. Majka s kojom momak živi brzo prepoznaje snahu kao preobraženu zmiju, tim više što ista i dalje ima zmijski jezik u ustima. Majka bezuspješno pokušava upozoriti sina na snahino pravo lice, no time samo navlači sinov gnjev i snahino zlostavljanje. 
Jednog dana nesretna majka pred kućom sreće siromašnu djevojku koja prodaje treščice. Od od nje dobiva nekoliko graničica i iz zahvalnosti joj zakrpa poderani rukav. Navečer, majka ostaje sama u kući te potpali vatru treščicama. Iz vatre se pojavljuju Domaći. Majka ispriča Domaćima svoju nesreću i zamoli ih za pomoć. Jedan od Domaćih, Malik Tintilinić, predlaže joj plan za razotkrivanje snahe-zmije. Plan uspijeva, ali sina ni to nije opametilo; naprotiv – majka biva istjerana iz kuće. Uz pomoć Domaćih, majka od njihovog starješine Stribora dobiva ponudu za povratak u svoje rodno selo i vječnu mladost, kao priliku za zaboraviti
svoje brige i sina. Majka zahvaljuje Striboru, ali ipak odbija ponudu rječima da joj je draža njena nesreća nego da zaboravi sina. Nakon tih riječi sve čarolije u šumi Striborovoj nestaju. Zla snaha opet postaje zmija, sin se ispričava majci i oni se pomire, a saznajemo i da se sin kasnije ženi djevojkom koja je prodavala treščice.

